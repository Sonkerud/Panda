<!DOCTYPE html>
<html>
    <head>  

    </head>
    <body>  
            <h1><strong>Giant Panda</strong></h1>

            <div>
                <p>I förhistorisk tid levde jättepandan över stora delar av Kina. Idag uppskattar man att det inte finns kvar mer än 1 864 av dessa svartvita björnar, samtliga i Kinas sydvästra bambuskogar. Trots ett lågt antal så har de ökat från 1600 till 1864 de senaste 11 åren.

                        Huvudorsaken till pandans minskning är att människan har förstört dess miljö. Över hela södra och östra Kina har skogarna huggits ner för att bereda plats åt odlingar och byar. Pandan har därför tvingats flytta till de mest otillgängliga platserna av sitt ursprungliga utbredningsområde.
                        
                        Pandan har sedan länge anpassat sig till en vegetarisk diet, trots att den har samma matsmältningssystem som en köttätare. Visserligen händer det att den äter kött om den råkar komma över det, men den jagar inte själv aktivt. Istället lever den till största delen av stjälkar och blad från den näringsfattiga bambun. Den använder cirka 14 av dygnets 24 timmar till att leta föda och att äta (upp till 38 kg bambu per dygn), resten av tiden sover den.</p>
            </div>
    </body>
  

</html>
